---
title: "O nás"
menu:
    main:
        weight: 0
---

*Členové KIP týmů fungují v rámci akreditovaného programu Ministerstva vnitra „KIP týmy pro mimořádné události“. Navazují
na práci složek Integrovaného záchranného systému ČR a spolupracují se zástupci obcí, církvemi a jinými pomáhajícími
organizacemi.*

Zdroj: ADRA Co znamená "KIP" tým? KIP tým je zkratka pro Komunitní intervenční psychosociální tým. Jedná se o sdružení
dobrovolníků z různých pomáhajících profesí (sociální pracovníci, psychologové, učitelé), kteří pomáhají lidem ve
složité životní situaci. V Olomouckém kraji byl zřízen KIP tým v září roku 2011 z iniciativy o.s. ADRA. Tímto krokem
byla rozšířena síť KIP týmů, které vznikly v ostatních krajích České republiky v uplynulých letech. Proč vlastně KIP tým
existuje? KIP tým vznikl z potřeby využití pomoci dobrovolníků, schopných zajistit během mimořádných událostí jejich
obětem jinou než materiální pomoc. Nejčastěji se tým v praxi uplatňujě při závažných situacích většího rozsahu (
například povodně, hromadné dopravní nehody a jiné), kdy jsou složky IZS, tedy policisté, hasiči a zdravotnická pomoc,
plně vytíženy. Členové KIP týmu jsou v případě potřeby schopni poskytnout psychologickou první pomoc a provádět další
potřebné úkony jako je mapování potřeb v terénu, koordinace pomoci a další. Stejně tak se v praxi potvrdila užitečná
funkce KIP týmu při mimořádných událostech menšího rozsahu (například tragická ztráta blízkého, úmrtí dítěte, smrtelná
dopravní nehoda), kdy se složky IZS nemohou, vzhledem k množství dalších případů, dostatečně věnovat pozůstalým delší
dobu (např. několik měsíců po události). Co jsme schopni nabídnout? Aneb co všechno znamená psychologická první pomoc…

- Porozumění, vyslechnutí, pomoc při překonání těžkých životních situací ("Nikdo mě nechápe")
- Pomoc při zajišťování základních potřeb po mimořádné události ("Co mám teď dělat?!")
- Poradenství v oblasti další možné pomoci ("Kdo by mi s tím mohl pomoci?")
- Lidský přístup a upřímné jednání Co nejsme schopni nabídnout?
- že bude všechno zase dobré…
- že se stane zázrak…
- že se všechno vyřeší okamžitě…

Komu poskytujeme pomoc? Každému, kdo ji potřebuje a přijímá ji. Snažíme se především o to, abychom "nepáchali dobro" za
každou cenu. Jaké jsou podmínky naší spolupráce? Služby KIP týmu jsou, byly a vždy budou ZADARMO. Jedná se o anonymní
pomoc, ze které nám nevzniká žádný nárok na získávání osobních dat lidí a vzájemná spolupráce může být ukončena bez
udání důvodu. Ač je to k nevíře, děláme to opravdu jen z dobré vůle…
